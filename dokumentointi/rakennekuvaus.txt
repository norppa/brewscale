Brewscalessa kaiken taustalla ovat reseptit. Luokka Resepti koostuu viidestä osasta: maltaista, humalista, muista aineista, teko-ohjeesta ja muistiinpanoista. Kaksi viimeistä on toteutettu luokkamuuttujina. Raaka-aineet puolestaan ovat toteutettu omina luokkinaan (Mallas, Humala, MuuAines), joista jokainen perii yläluokan Aines. Resepti pitää yllä listaa maltaista, humalista ja muista aineista, sekä lisäksi yhteistä listaa ainekset, jossa ovat kaikki raaka-aineet.

Toiminnallisuus, eli reseptien luominen, muokkaaminen, tallentaminen ja lataaminen tapahtuu luokassa Brewscale. Brewscale-oliolla on yksi "aktiivinen" resepti jolle kaikki operaatiot tehdään. Tiedostojen hallintaan Brewscale käyttää luokkaa FileHandler, joka muodostaa tekstitiedostosta Resepti-olion tai tallentaa Brewscalen antaman tekstin tiedostoksi. Brewscale siis päättää tiedoston muotoilusta ja FileHandler ainoastaan tallentaa sen.

Graafinen käyttöliittymä luodaan luokassa BrewscaleGUI. Se koostuu useista palasista, jotka on toteutettu erillisinä luokkina. Nämä luokat ovat OtsikkoPanel, TiedostoToiminnotPanel, ReseptiToiminnotPanel, ReseptinPerustiedotPanel, OhjeetPanel ja MuistiinpanotPanel. Lisäksi ainekset listataan luokissa MaltaatPanel, HumalatPanel ja MuutAineksetPanel jotka kaikki perivät yläluokan AinesPanel.

BrewScale käyttää kahta kansiota, "kuvat" ja "reseptit", jotka tarvitaan ohjelman juureen. Ensimmäisessä on ainoastaan logokuva, joten ohjelma toimii myös ilman kyseistä kansiota. Jälkimmäistä käytetään reseptien tallettamiseen ja lataamiseen, joten kyseinen kansio vaaditaan jotta ohjelma toimii oikein. Molemmista kansioista on kaksi kopiota. Toiset ovat projektin juuressa jar-tiedoston kautta ajamista varten ja toiset ovat NetBeansin projektikansiossa IDE-käyttöä varten.
